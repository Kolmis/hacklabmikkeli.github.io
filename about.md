---
layout: page
title: Hacklab Mikkeli
---

## Mikä ihmeen hacklab?

Hacklabit ovat fyysisiä tiloja, joissa tieteestä, teknologiasta ja digitaalisesta taiteesta kiinnostuneet voivat tavata, viettää aikaa yhdessä ja tehdä joko henkilökohtaisia tai yhteisiä harrastetöitä.

Hacklab voi toimia myös yhteistyössä oppilaitosten ja liike-elämän toimijoiden kanssa tarjoten paikan vapaamuotoiseen kokeilemiseen ja innovatiiviseen yhteistyöhön. Perusperiaatteita ovat vapaus kokeilla, vapaaehtoisuuteen perustuva organisoituminen ja tasa-arvoisuus.

Suomessa toimii tällä hetkellä Mikkelin lisäksi 7 hacklabia. Lisätietoa Suomen muiden hacklabien toiminnasta löydät osoitteesta hacklab.fi.

## Kuinka osallistun?

Yhdistyksen jäseneksi voit liittyä ostamalla tuotteen Jäsenmaksu 2015 yhdistyksen verkkokaupasta. Jäsenyys oikeuttaa sinut ryhtymään tilankäyttäjäksi, mikä tarkoittaa 24h pääsyä labin tiloihin sekä mahdollisuutta säilyttää projektejaan labin tiloissa. Vuosittaisen jäsenmaksun maksettuasi voit ryhtyä tilankäyttäjäksi menemällä yhdistyksen verkkokauppaan ja ostamalla tuotteen Tilankäyttö X € Y kk jossa X on summa jonka olet käytöstä valmis kuukausittain maksamaan ja Y kuinka monta kuukautta haluat ostaa kerralla.

