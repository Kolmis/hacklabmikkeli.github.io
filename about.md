---
layout: page
title: Hacklab Mikkeli
---

## Mikä ihmeen hacklab?

Hacklabit ovat fyysisiä tiloja, joissa tieteestä, teknologiasta ja digitaalisesta taiteesta kiinnostuneet voivat tavata, viettää aikaa yhdessä ja tehdä joko henkilökohtaisia tai yhteisiä harrastetöitä.

Hacklab voi toimia myös yhteistyössä oppilaitosten ja liike-elämän toimijoiden kanssa tarjoten paikan vapaamuotoiseen kokeilemiseen ja innovatiiviseen yhteistyöhön. Perusperiaatteita ovat vapaus kokeilla, vapaaehtoisuuteen perustuva organisoituminen ja tasa-arvoisuus.

Suomessa toimii tällä hetkellä Mikkelin lisäksi 7 hacklabia. Lisätietoa Suomen muiden hacklabien toiminnasta löydät osoitteesta hacklab.fi.

## Kuinka osallistun?

Toiminta Mikkelissä on saatu käynnistettyä ja omat toimitilat on hankittu. Kaikki ovat tervetulleita mukaan, sillä tilaa ja mahdollisuuksia on vielä paljon! Aluksi kannattaa tutustua muuhun porukkaan, joko käyttäen yhteystiedot-osion avulla tai tulemalla tutustumaan toimintaan paikan päälle. Hacklabilla on avoimet ovet (ns. keskiviikko-hack) joka torstai klo 17 alkaen. Tilamme sijaitsee osoitteessa Pietarinkatu 23, sisäänkäynti Yrjönkadun puolelta.

Yhdistyksen jäsenyyttä voit hakea maksamalla <a href="https://holvi.com/shop/hacklabmikkeli/product/8b2a67ea30ddcc96eaac32c7333f3d2c/">jäsenmaksun</a> holvi.com-palvelussa. Yhdistyksen hallitus käsittelee jäsenhakemukset mahdollisimman ripeästi ja lähettää uusille jäsenille kattavan tietopaketin.

Yhdistyksen jäsenyys oikeuttaa sinut ryhtymään tilankäyttäjäksi, mikä tarkoittaa 24/7 pääsyä labin tiloihin sekä mahdollisuutta säilyttää omia projekteja labin tiloissa. Tilankäyttömaksut ovat myös toimitilamme pääasiallinen ja toistaiseksi ainoa rahoituksen lähde.

